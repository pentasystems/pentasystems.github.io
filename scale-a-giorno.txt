Voi iniziate a salire, progettiamo sotto i vostri passi – Progettate sotto i vostri passi
Snellire il processo produttivo per garantire personalizzazione e tempi rapidi. Abbiamo creato il “Progetto Scala Leggera” per rispondere in modo facile e veloce alle diverse esigenze. Potrai scegliere tra i modelli che abbiamo messo a punto, con la possibilità di inserire elementi di personalizzazione tra quelli proposti. Questo permetterà una maggiore rapidità di consegna e posa in opera, oltre che essere garanzia di risultato. Se preferisci progettare da zero la tua scala, metteremo a  disposizione tutto il nostro know how e sceglieremo insieme a te le migliori soluzioni e le finiture più adatte per l’opera che vuoi realizzare.
Avrai, così, una scala moderna con elementi leggeri, tra le più innovative nella struttura come nelle finiture, completamente personalizzata perché sia un pezzo unico.
Penta Systems,  scale con struttura cosciale in acciaio e ferro.
DREAM
La leggerezza di un sogno
Una scala luminosa. La luce brilla sui cosciali in acciaio inox lucido, passa attraverso gli strati dei parapetti in vetro temprato, si insinua sotto i gradini ad alzata aperta. Sta a voi scegliere se preferite calpestare la morbidezza del legno o la lucentezza del vetro. I giochi di luce continuano sulle boccole che sostengono i parapetti, a lato del cosciale, per una scala luminosa e leggera.
AMAZING
Un’eleganza antica
Qui domina il ferro che, inaspettatamente, si accompagna a eleganti gradini in legno e parapetti sagomati in vetro. Il cosciale verniciato, sagomato sia sopra che sotto, crea straordinarie geometrie con i parapetti fissati con boccole della stessa finitura, quasi a fondersi nella struttura architettonica della scala.
SOLD
Solidità tutta d’un pezzo
Il vetro sagomato dei parapetti si infila direttamente all'interno del cosciale in ferro verniciato. I gradini in legno con alzata aperta completano il disegno di questa scala rigida e solida. Un monumento alla salita.
FABRIC
Design moderno e industriale
Gradini in lamiera bugnata con alzata cieca e parapetti in ferro. Un prodotto pensato per chi ama un design moderno e industriale. Il cosciale è in ferro verniciato, sagomato sopra e lineare nella vista da sotto. Per una scala che ben si adatta a un ambiente moderno o a ristrutturazioni audaci ed eleganti.
ONLY
Il tuo pezzo unico
Dai libero spazio alla creatività e crea la scala che più ti rappresenta. Scegli i cosciali, sagomati su richiesta e rifiniti nei modi più eleganti, verniciati, spazzolati, cortain, ferro naturale e molti altri ancora. Decidi se calpestare legno, vetro o acciaio. Aggiungi le caratteristiche più disparate ai tuoi gradini, incassati o liberi, verniciati o naturali, con antiscivolo, luci a led, alzata cieca o aperta.  Immagina i parapetti, in vetro normale o extrachiaro, oppure in ferro o acciaio. Visualizza come si addentrano nella struttura o appesi a lato con boccole di finiture diverse.  Pensa alla forma e al materiale del corrimano. Immagina la tua scala. Noi la realizzeremo.
